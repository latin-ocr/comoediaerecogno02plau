I. ii

90

95

100

105

110

T. MACCI PLAVTI

ΜΕ. emistin de adulescente has aedis (quid taces ?)

ubi nunc tute habitas? CA. emi atque argentum dedi, 125
minas quadraginta, adulescenti ipsi in manum.

ΜΕ. dedistin argentum? CA. factum neque facti piget.

ME. edepol fide adulescentem mandatum malae!

dedistine hoc facto ei gladium qui se occideret?

quid secus est aut quid interest dare te in manus 130
argentum amanti homini adulescenti, animi inpoti,

qui exaedificaret suam incohatam ignauiam?

CA. non ego illi argentum redderem? ME. non redderes
neque de illo quicquam neque emeres neque uenderes,

nec qui deterior esset faceres copiam. 135
inconciliastin eum qui mandatust tibi,

ill' qui mandauit, eurn exturbasti ex aedibus?

edepol mandatum pulchre et curatum probe ἔ

crede huic tutelam : suam melius rem gesserit.

CA. subigis maledictis me tuis, Megaronides, 140
nouo modo adeo, ut quod meae concreditumst

taciturnitati clam, fide et fiduciae,

ne enuntiarem quoiquam neu facerem palam,

ut mihi necesse sit iam id tibi concredere.

ME. mihi quod credideris sumes ubi posiueris. 145
CA. circumspicedum te ne quis adsit arbiter

nobis, et quaeso identidem circumspice.

ME. ausculto si quid dicas. CA. si taceaS, loquar.

quoniam hinc est profecturus peregre Charmides,
thensaurum demonstrauit mihi in hisce aedibus, 150
hic in conclaui quodam—sed circumspice.

130 secus Ital. : secutus cod. (v. 8* 131 ampoti ut vid. cod.

132 ignauium cod. 139 tute iam vel tutelam cod. rem melius
Hermann 141 quomeae cod. r? pro quommeae, ι’. e. quod meae;
i. 4) concreditum sim cod. xi. 7, 2) 149 profecturus Scaliger:
profectus cod. (t pro tur? vii. 1> 150 mihi demonstrauit PCD

